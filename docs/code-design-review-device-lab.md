# Interactive functionality

## Code/Design Review - Device lab

Deze week heb je geleerd over  _Progressive Enhancement_; een coding strategie waarmee je er voor kunt zorgen dat zoveel mogelijk mensen jouw werk kunnen gebruiken. Je hebt in de deeltaak [progressive-enhancement](https://github.com/fdnd-task/progressive-enhancement/tree/main) geleerd hoe je een website kan ontwerpen en maken met behulp van _Progressive Enhancement_ zodat het voor iedereen toegankelijk is.


### Aanpak

Je gaat jouw website voor de leertaak vandaag door drie peers laten testen. Je kiest zelf drie testpersonen uit die jouw website gaan testen op verschillende devices en browsers. 

Test jouw functionaliteit met het device lab, en leer hoe verschillende browsers en devices werken.

## Code Review 

### Live zetten en drie testpersonen benaderen
Zorg allereerst dat de laatste aanpassingen op GitHub staat wat je hebt gemaakt voor de leertaak the-web-is-for-everyone-interactive-functionality en dat de live link werkt. Zet ook je issues aan, mocht je dit nog niet hebben gedaan. 

Noteer de namen op het whiteboard van de mensen met wie je nu aan tafel zit. Plaats onder elke naam een opsomming van drie, nu nog lege, items. 

Je kiest zelf drie testpersonen uit om jouw website te laten testen. Houd met je keuze rekening met de devices en browsers die jouw testpersonen gebruiken. Zorg ervoor dat je een divers palet hebt aan apparaten, browsers en operation systems. Noteer jouw github handle bij degene die jouw website gaat testen. 

### 
Nu weet je welke drie websites je gaat testen. Ga ze één voor één langs om te kijken waar iets kapot gaat. Let daarbij op het volgende:
- Test allereerst de website op je eigen devices (laptop, telefoon, tablet bijvoorbeeld). Bekijk de browsers die je normaal gesproken gebruikt.
- Test nu ook op browsers die je normaal wat minder vaak gebruikt. Misschien moet je daarvoor een nieuwe browser installeren. Denk daarbij ook aan [Lynx](https://lynx.browser.org/). 
- Kies minimaal één device uit het Device Lab waar je de website op gaat testen.

Maak voor elk probleem wat je tegen komt een issue aan. Benoem in het issue wat er niet werkt en waarop je hebt getest. Geef alle mogelijke informatie die je daarover kunt geven. Vervolgens geef je aan wat de mogelijke oorzaak zou kunnen zijn. Is het bijvoorbeeld CSS Nesting wat niet ondersteund wordt of wordt een Javascript functie aangeroepen in één van de eerste regels waardoor de regels daaronder niet meer worden uitgevoerd. Tenslotte sluit je het issue af met een mogelijke oplossing. Kies daarvoor voor een weloverwogen antwoord. Zeg bijvoorbeeld niet: "Gebruik CSS Nesting niet meer", maar "CSS Nesting zorgt er nu voor dat jouw core functionaliteit niet meer werkt. Schrijf de CSS die belangrijk is om de core functionaliteit werkend te maken niet in CSS Nesting. Eventuele enhancements kunnen wel genest worden."

Tip: Kun je moeilijk achterhalen waarom iets stuk gaat? Je kunt een apparaat uit het Device Lab aansluiten op je computer om het te kunnen inspecteren. Let erop dat je een device eerst op de developermodus zet. 

Bronnen: 
- [https://developer.chrome.com/docs/devtools/remote-debugging?hl=nl](https://developer.chrome.com/docs/devtools/remote-debugging?hl=nl)

