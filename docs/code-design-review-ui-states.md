# Interactive functionality

## Code/Design Review - UI states

Deze week heb je geleerd hoe je data naar Directus kan POSTen met behup van een formulier voor een interactieve functionaliteit voor de opdrachtgever. In deze code en design review testen wij de UI states voor het posten en bewaren van data op de server. 

### Aanpak

Vandaag werken we in groepjes aan een code review met peers die ongeveer even ver zijn als dat jij bent. Jullie gaan binnen deze groep elkaars interactie bekijken en elkaar daarover bevragen. 

Vervolgens vorm je een duo met een andere student die één niveau verschilt van jou (hoger of lager). Jullie gaan samen kijken naar het werk van de student die het laagste niveau heeft en gaan samen het een niveau hoger te tillen. 

## Code Review (op niveau)  

### Bepaal bij welke stap je bent  

Bekijk onderstaande vier stappen en bepaal tot welke stap jij bent gekomen:  

1. Je hebt **een interactie bedacht en geschetst** en daarvan een User story geschreven en een wireflow getekend.  
2. Je hebt **een formulier gemaakt in een Liquid-view**.  
3. Je hebt **een POST-route aangemaakt** in `server.js` die de **data vervolgens opslaat in Directus**.  
4. Je hebt **één of meerdere UI states uitgewerkt in partials**.  

_Zoek maximaal drie andere studenten die tot dezelfde stap zijn gekomen en ga samen aan een tafel zitten._

### Presenteer aan elkaar de gemaakte interactie

Presenteer binnen je groepje de gemaakte interatie aan elkaar. Neem hiervoor de tijd, minimaal 10 minuten per persoon.  

Voor degene die presenteert: Begin met de User story en de wireflow die je hebt gemaakt. Laat vervolgens de interactie zien in de browser en laat daarna zien hoe je dat hebt gemaakt in code.
Voor degene die luisteren: Stel vragen over het gemaakte werk. Denk bijvoorbeeld aan: Waarom heb je gekozen voor deze naamgeving van de routes? Wat voor een states wil je gaan uitwerken? Hoe heb je nagedacht over feedback/feedforward?


## Code Review (level-up)

Vorm nu een duo met een andere student die één niveau verschilt van jou (hoger of lager). Let op: kies iemand van een andere opdrachtgever én met wie je normaal niet samenwerkt. Iemand helpen is leerzaam, met name wanneer je net een andere context (lees: andere opdrachtgever, dus andere dataset) hebt om in te werken. 

Zorg er samen voor dat jullie beiden minimaal de eerste drie stappen hebben doorlopen. Jullie hebben een POST-route aangemaakt en de data wordt vervolgens opgeslagen in Directus. Komen jullie er samen niet uit? Maak dan gebruik van hulpbronnen. 

## Huiswerkopdracht 

Vraag een familielid (zoals een ouder, opa, oma, oom of tante) of ze weleens een website hebben geprobeerd te gebruiken die niet werkte op hun apparaat. Misschien klaagde je vader ooit dat "die site het nooit doet" op zijn oude laptop, of riep je oma gefrustreerd dat "alles verdwenen is" toen ze iets probeerde op haar telefoon.

Probeer te achterhalen:
- Welke website werkte niet?
- Welk apparaat (laptop, mobiel, tablet) gebruikte ze?
- Welk besturingssysteem (Windows, macOS, Android, iOS)?
- Welke browser (Chrome, Safari, Edge, Firefox)?

Neem je onderzoek en de anekdote maandag mee naar de les, zodat je er iets over kunt vertellen!

 
